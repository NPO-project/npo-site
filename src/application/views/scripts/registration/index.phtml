    <span class="subtitle">Omdat skills onbetaalbaar zijn</span>

    <ul>
      <li><a href="#chap0">Waarvoor staat NPO?</a></li>
      <li><a href="#chap1">De noodzaak van het NPO-manifest</a></li>
      <li><a href="#chap2">Hoe wil NPO-beweging zijn doel nastreven?</a></li>
      <li><a href="#chap3">Q&amp;A</a></li>
      <li><a href="#chap4">Hoe kan ik mijn bijdrage leveren?</a></li>
      <li><a href="#chap5">Sollicitatie</a></li>
      <li><a href="#chap6">Contacteer ons</a></li>
    </ul>

    <img src="/images/cartoon.png" alt="Cartoon">

    <article>
      <h2><a id="chap0"></a>Waarvoor staat NPO?</h2>

      <p>Een <em>Tribal Wars</em> account is <strong>NPO</strong> (of voluit <strong>Non-Premium-Optimized</strong>), wanneer het zijn positie heeft bereikt zonder gebruik te maken van de nieuwe <em>Premium</em> functies. Dit is een titel die erkenning moet geven aan spelers die skills belangrijker vinden dan betalen voor een hogere positie in de ranglijst.</p>
    </article>

    <article>
      <h2><a id="chap1"></a>De noodzaak van het NPO-manifest</h2>

      <p id="disclaimer">Binnenkort worden de kernpunten van het manifest op een overzichtelijke manier gelijst. Tot dat moment wordt enkel een voltekst van het idee achter het manifest aangeboden. Klik <strong onclick="document.getElementById(&#39;text&#39;).setAttribute(&#39;style&#39;, &#39;&#39;); document.getElementById(&#39;disclaimer&#39;).innerHTML = &#39;&#39;;">hier</strong> om deze tekst zichtbaar te maken.</p>

      <div id="text" style="height: 0px; overflow: hidden;">

      <p>Sinds de aanvang van <em>Tribal Wars</em> (zo'n 8 jaar geleden) was het spel voor <strong>iedereen</strong> toegankelijk. Hiermee wordt bedoeld dat men vrij kon deelnemen en het spel volledig speelbaar was zonder dat men ervoor moest betalen. Toen bestond enkel een <strong>optie</strong> om een gewone account voor een bepaalde duur te upgraden tot een <em>Premium Account</em>. Het hoofddoel van deze functie was om het account gemakkelijker te kunnen beheren. Anderzijds vormde het uiteraard een bron van inkomsten voor <em>InnoGames</em>. Toch was dit een functie die het spel op zich niet rechtstreeks beïnvloedde. Een doorsnee speler had deze functie zelfs niet nodig, want een account beheren wordt pas lastig wanneer je extreem veel dorpen hebt te onderhouden. Dit betekent op zijn beurt ook dat je al veel ervaring hebt en die ook correct kunt toepassen. Een klein account dat zich upgradet zal er namelijk niet sneller door groeien. Ervaren spelers weten zelfs dat dit een verloren kost is.</p>
      <p>Gedurende de jaren is <em>InnoGames</em> mooi gegroeid, waar zowel het bedrijf als de spelers baat bij hebben. Deze groei zorgde bij <em>InnoGames</em> natuurlijk voor grote kosten, want programmeurs, servers, management, ... moeten uiteraard vergoed worden. Langs de andere kant bracht het succes ook grote opbrengsten binnen en kon het bedrijf zelfs beginnen investeren in tal van nieuwe games. Een andere vorm van opbrengsten haalde <em>InnoGames</em> uiteraard ook uit reclame, die met de jaren bleef toenemen. Elk internetbedrijf weet natuurlijk dat reclame een van de grootste geldmakers is.</p>
      <p>De voorgaande opsommingen van inkomsten en kosten zijn vrij aannemelijk en maken het spelen van het spel niet minder plezant. Een speler die puur voor het amuzement wilde spelen, kon dit ook. Niemand hoefde wekelijks zijn zakgeld in het spel te pompen om wat virtueel succes te verwerven. Echter dreigt dit met de nieuwe beslissingen van <em>InnoGames</em> te veranderen. Bij nieuwe werelden zou het mogelijk worden om bijvoorbeeld de productie van grondstoffen een boost te kunnen geven in ruil voor <em>Premium Punten</em>. Dit betekent dat accounts dus sneller kunnen groeien in ruil voor geld. Dit betekent tevens dat men in plaats van intensief te spelen (bijvoorbeeld farmen) gewoon in ruil voor wat geld de grondstoffen kan verkrijgen. Gezien de grondstoffen essentiëel zijn in het spel (basis voor troepen, gebouwen en uiteindelijk de overname van dorpen) vormt het kopen ervan dus een rechtstreekse invloed op het spel zelf.</p>
      <p>Laat ons er heel even wat filosofie bij betrekken: Het is begrijpelijk dat <em>InnoGames</em> als bedrijf streeft naar meer winst (why make trillions if we can make... billions?), maar langs de andere kant draag je als bedrijf ook een imago. Veel bedrijven neigen dit imago steeds meer op de achtergrond te schuiven in ruil voor geld, wat ook begrijpelijk is. Het echte leven draait namelijk hoofdzakelijk om geld (dit is de grondslag van onze kapitalistische maatschappij). Echter zijn er toch mensen die hier een andere mening over hebben en het liever ook anders hadden gezien of meegemaakt. Deze mensen worden vaak als achterlijk of onwetend beschouwd, omdat ze puur rationele feiten (vb. geld = welvaart) proberen te kruiden met menselijke en emotionele waarden (vb. plezier = welvaart). Beide partijen streven steeds naar hun eigen uitersten, hun ideale wereld. Beide partijen beseffen meestal ook dat die ideale wereld niet kan worden verwezenlijkt, maar welk kan worden benaderd. Dit laatste is dan ook hun drijfveer en valt niet te ontkennen.</p>
      <p>De voorgaande alinea probeert aan te tonen dat de twee partijen onmogelijk samen hun gelijk kunnen halen, maar toont wel aan dat wanneer een partij dreigt de overmacht te nemen, de andere daarvan afziet. In dat geval moet die benadeelde partij zich de vraag stellen of die overmacht wel te rechtvaardigen is. Hiervoor bestaat spijtig genoeg geen simpel rekensommetje, maar het volgende kan misschien toch wat inzicht verwerven:</p>
      <p>Sinds het ontstaan van het kapitalisme is degene die geld bezit per definitie machtiger dan degene die er amper of geen bezit. Dit is een logisch gevolg uit het feit dat zelfs levensmiddelen zoals drinkbaar water, brood, woningen, papieren (die blijkbaar het enige bewijsmiddel zijn van je bestaan) enkel met geld te verkrijgen zijn. Hoe meer geld je bezit, hoe meer je kan kopen en hoe efficiënter je kan gaan leven. Het gezegde <em>Geld maakt niet gelukkig</em> is slechts een verdaaiïng van <em>Geld ALLEEN maakt niet gelukkig</em>, want geld is gewoon noodzakelijk in deze maatschappij. Bij deze is dan ook meteen het zwakke punt ervan blootgelegd: Neem het systeem van geld weg en er blijft niets meer over van de maatschappij. Dit is ook waarom we momenteel in een turbulente periode leven. Het vertrouwen in het geld tussen bedrijven en landen onderling wordt steeds in vraag gesteld en het antwoord erop is steeds vaker negatief. Dit betekent dan ook dat kapitalisme niet het ultieme antwoord op de meest idiale samenleving is. Echter was het ooit wel zo: Er is een periode geweest waarin het systeem een stabiel hoogtepunt heeft gekend. Zo'n periode werd gekenmerkt met lage werkloosheidscijfers, betaalbare middelen, ... kortom economische groei waar iedereen baat bij heeft. Maar ergens ging het blijkbaar fout... Iets zorgde ervoor dat steeds minder mensen konden meedelen in deze bloeiperiode. Anders uitgedrukt: het geld werd steeds meer in steeds kleinere groepen geconcentreerd. Er zijn dus een een gering aantal personen (of bedrijven) die op deze wereld een groot deel van het kapitaal bezitten en bijgevolg veel meer macht hebben.</p>
      <p>De geschiedenis leert ons dat wanneer teveel macht zich concentreert in een klein punt, zich steeds een groot probleem ontwikkeld: Dictaturen, Monopoly's, ... Dit zijn entiteiten die het zichzelf mogelijk maken om al de rest rondom zich te gebruiken of misbruiken. Het spreekt dan ook voor zich dat deze situaties moeten worden voorkomen, zodat er nog steeds een evenwicht tussen geld en geluk kan bestaan. Dit evenwicht kan je bijvoorbeeld behalen door bepaalde zaken onbetaalbaar te maken. Wanneer iets te koop is, dan volgt daaruit dat kapitaalkrachtigen het kunnen kopen en dus bezitten. Het gezegde <em>Alles of iedereen heeft een prijs</em> zou bijgevolg een behaagelijk gevoel moeten opleveren, zoniet zou dit betekenen dat deze tekst geen enkele boodschap bevat. Stel je bijvoorbeeld voor dat je een broer of zus zou kunnen kopen... Stel je voor dat je vrienden kon kopen... Op het moment dat dit mogelijk zou zijn, dan zou je tegelijk die vriend, broer of zus waardeloos kunnen noemen, want de waarde dat die nu hebben zou net ontbreken. Dit zou meteen ook betekenen dat het geld dat je eraan hebt uitgegeven uiteindelijk verwaarloosbaar is, terwijl geld net de ultieme waarde van deze maatschappij voorstelt. Hierbij is dan ook aangetoond dat geld niet het ultieme middel voor alles dient te zijn, maar waar leggen we dan de grens?</p>
      <p>Het antwoord is opnieuw niet eenvoudig, maar algemene kennis en ervaring kan opnieuw inzichten schappen. Wanneer je begrijpt dat bepaalde zaken onbetaalbaar dienen te zijn, dan heb je ook <strong>potentieel</strong> om te begrijpen wat belangrijk is in je leven. Gezien er geen discrete maatstaaf bestaat om de belangrijkheid of de volledige waarde van iets te definiëren, is het ook moeilijk om te beoordelen of iemand nu al dan niet de juiste beslissingen in zijn leven neemt. Indien je alles in geld uitdrukt, dan maak je het leven voor je heel gemakkelijk uit te rekenen, maar dit garandeert niet dat je berekening zal overeenstemmen met hoe je leven effectief zal verlopen. Dit laatste zou je dus alleen maar kunnen hopen. Hoop is echter iets wat dan net niet in die berekening past, dus opnieuw is er een probleem. Mensen die op dit moment denken <em>voor mij lukt dit nogthans prima</em> verwaarlozen het feit dat hun leven nog niet volledig is afgelopen. Stel bijvoorbeeld maar dat het kapitalisme plost faalt, wat op dit moment een vrij aannemelijk feit is... Het is dus zeker niet onbelangrijk om waarde te hechten aan zaken die op dit moment onbetaalbaar zijn, in plaats van die proberen te vervangen door iets dat wel betaalbaar is.</p>
      <p>Wanneer je nu een bedrijf runt, dan dient men op zijn minst vertrouwd te zijn met een aantal etische waarden. Indien dit niet zo is, dan betekent het dat je niet in staat bent om te handelen met je werknemers, je leveranciers, je klanten of gewoon mensen in het algemeen. Indien je hier ergens <strong>mogelijks</strong> dreigt in de fout te gaan, dan merk je dat vrij vlug. De partij waarmee je de fout begaat zal je via een of ander onaangename handeling duidelijk maken. Vanaf dat moment kan je onmogelijk ontkennen dat je eens goed moet nadenken en met een paar mensen moet gaan praten. Tijdens dat gesprek moet worden nagegaan of je al dan niet in de fout bent gegaan en waarom precies. Hoogstwaarschijnlijk zal jij een lange lijst met <em>Waarom niet</em>-argumenten hebben en zal de tegenpartij een lijst met <em>Waarom wel</em>-argumenten hebben. Nu komt de grote test om wie de meest juiste beslissing kan nemen. In het algemeen zal dit worden uitgevochten en is het resultaat vaak lelijker dan tevoren. Stel nu dat je zelf inziet wat de tegenpartij mogelijks anders had gewild en er de reden ook van snapt, dan zou het je sieren mocht je die argumenten ook op tafel gooien. Zo toon je allereerst begrip en zou je een reeds basis voor een consensus hebben.</p>
      <p>De aanpassing van <em>InnoGames</em> is zo'n handeling die bij zijn klanten onrust opwekt. Het bedrijf kan dit tevens onmogelijk ontkennen, maar van gesprek is er helaas geen sprake. Ook via <em>Community Managers</em> kan dit gesprek niet worden gevoerd, omdat zei de concrete argumenten voor de aanpassing niet weten (dit wordt intern geheimgehouden) en omdat zij uiteraard ook hun eigen mening niet mogen gebruiken, daar zij verondersteld zijn de mening van <em>InnoGames</em> uit te spreken. Dit is al bij al logisch, maar dit lost het probleem niet op. De logica erachter heeft dus enkele mankementen. Omdat <em>InnoGames</em> de mankementen niet erkent wordt het dus lastig een gesprek te voeren en dienen de klanten het gesprek via een ander middel op gang te brengen. Dit kan op een manier waarop men blind schade aanbrengt en puur eigen belangen verdedigt of op een manier waarop laat zien dat hun product niet puur met geld kan worden gewaardeerd, maar ook met waarden die puur menselijk zijn.</p>
      <p>De waarden waarover het hier gaat kunnen in één woord worden samengevat: <strong>skills</strong>. In <em>Tribal Wars</em> is het hoofdzakelijk de bedoeling om je plaats in die ranglijst zo hoog mogelijk te brengen en dit zo lang mogelijk zo te houden. Hiervoor heb je enkele skills nodig, waaronder alvast <em>diplomatiek</em>, <em>taktiek</em> en <em>volhouden</em> vallen. Wanneer een speler erin slaagt om deze skills goed aan te leren en toe te passen, dan zie je dat ook aan zijn rang. Echter, wanneer grondstoffen te koop zijn, dan worden skills steeds minder noodzakelijk. Dit zou inhouden dat iemand die continu geld kan investeren in grondstoffen uiteindelijk meer fouten mag maken in zijn (zogenaamde) skills. Dit zorgt er ook voor dat de rang van die persoon niet zijn effectieve skills symboliseert, maar eerder de magnitude van zijn bankrekening (of toch voordat hij die leeghaalde). Uiteindelijk wordt de gehele betekenis achter de ranglijst dus teniet gedaan en wordt het doel van het spel teniet gedaan.</p>
      <p>Gelukkig zijn er spelers en andere betrokkenen, die inzien dat dit niet de manier is waarop een spel moet worden gespeeld. Dit werd reeds duidelijk gemaakt in de hele community via het <a href="http://forum.tribalwars.nl/">forum</a> en de <a href="http://irc.quakenet.org/#tribalwars.nl">chat</a>. <em>Tribal Wars</em> heeft via het spel en deze twee kanalen een community geschapen, die tot op vandaag met veel plezier (en natuurlijk ook veel ruzies) nog steeds heel actief is. Deze community is een rechtstreekse stakeholder van <em>InnoGames</em> geworden, wat dus ook inhoudt dat zij betrokken zijn bij elke beslissing van het bedrijf. Zij hoeven dus niet blindelings elke beslissing te accepteren en zeker niet wanneer er geen argumenten of gesprekken naar voren komen. Zij kunnen echter wel hun waarden blijven nastreven, door zelf een initiatief te nemen. Dit is precies wat de <abbr title="Non-Premium-Optimized">NPO</abbr>-beweging ook doet: de beweging wil de groep van spelers met skills onderscheiden van de groep die zich met financiële middelen wil hogerop brengen.</p>
      </div>
    </article>

    <article>
      <h2><a id="chap2"></a>Hoe wil de NPO-beweging zijn doel nastreven?</h2>

      <p>Heel eenvoudig: door iedere speler die dezelfde gedachte draagt een certificaat uit te reiken. Dit certificaat vertelt de andere spelers de volgende boodschap: <em>ik heb mijn rang behaald met eigen skills</em>. Hiermee toont deze groep spelers dat geld geen geldig middel kan zijn om de koers van het spel te veranderen, zonder de betekenis van het spel zelf teniet te doen.</p>
      <p>De voorwaarde om als speler een certificaat te behalen is dan ook overduidelijk: Je geschiedenis met inzettingen van <em>Premium Punten</em> mag geen sporen bevatten van de nieuwe (anno 2012) <em>Premium</em> voordelen. Deze voorwaarde wordt periodiek gecontroleerd door een <strong>NPO-ambassadeur</strong>: een persoon die niet actief op de wereld speelt en <em>Vakantievervangingen</em> aanneemt, om vervolgens de accounts te screenen op de zonet vernoemde voorwaarde. Wanneer aan de voorwaarde is voldaan, dan wordt de speler toegevoegd aan een centrale database met gecertificeerde spelers. Vervolgens kan deze speler een link in zijn profiel plaatsen waarmee hij andere spelers laat weten dat hij <strong>NPO-gecertificeerd</strong> is. Wanneer iemand de link aanklikt, dan wordt een certificaat met de speler zijn naam op het scherm getoond.</p>
      <p>Ook stammen kunnen een <strong>NPO-certificaat</strong> verdienen, wanneer zij uitsluitend uit <strong>NPO-gecertificeerde</strong> spelers bestaan.</p>
    </article>

    <article>
      <h2><a id="chap3"></a>Q&amp;A</h2>

      <dl>
        <dt>Dus <em>InnoGames</em> mag volgens dit manifest geen geld verdienen?</dt>
        <dd>
          <p><em>InnoGames</em> is een winstgericht bedrijf en dus geen liefdadigheidsinstelling. Uiteraard mag en moet <em>InnoGames</em> geld verdienen! Zonder inkomsten zou het niet mogelijk zijn om programmeurs, hardware en andere bedrijfskosten te dekken. Echter moet men zich wel de vraag stellen om <strong>hoe</strong> het verantwoord is om geld te verdienen. Beschouw de volgende anecdote:</p> 
          <blockquote>Wanneer je binnenstapt in de bakkerij merk je dat er nog twee personen voor je staan om te bestellen. Daarnaast zie je ook dat er slechts twee broden meer liggen. Om het simpel te houden mag je veronderstellen dat elke klant precies één brood wil bestellen. Dit betekent dus dat jij geen brood zal kunnen kopen. Beeld je nu in dat de bakker vrij zakelijk is aangelegd en een nieuw systeem invoert: wetende dat er steeds een aantal broden tekort zijn, worden die vanaf heden tegen opbod verkocht. In dat geval verandert de situatie drastisch. Nu zal degene met het meeste geld de grootste kans maken om een brood te bestellen.</blockquote>
          <p>Stel dat dit tafereel zich elke avond afspeelt, dan zal degene die het minste geld heeft steeds benadeeld worden, ook al haast hij zich altijd om als eerste bij de bakker aan te komen. Het systeem krijgt dus een vies geurtje en degene die met een breedste glimlach uit de situatie komt is de bakker. Hier wordt brood niet meer verkocht onder mensen, maar onder de rijkste mensen. Dit is in analogie met waar <em>InnoGames</em> dreigt naartoe te streven voor <em>Tribal Wars</em>. Het bedrijf krijgt sowieso al inkomsten door advertenties te plaatsen. Daarnaast zullen spelers die een groot account hebben meestal upgraden naar een <em>Premium Account</em> en dus ook voor extra inkomsten zorgen. Deze vormen van inkomsten maken het spel zelf niet oneerlijk. De nieuwe functies - die opnieuw een extra bron van inkomsten moeten vormen - doen dit wel. <em>InnoGames</em> mag gerust creatief zijn in zijn marketing, maar moet ook durven grenzen te erkennen. Naast het feit dat <em>Tribal Wars</em> een populair spel met duizenden spelers is, zijn een groot aantal van deze spelers vrij jonge mensen. Deze mensen zijn ook gemakkelijk te overtuigen om iets te kopen en dat weet <em>InnoGames</em> maar al te goed. Op die manier maakt het bedrijf dus ook misbruik van kwetsbare doelgroepen.</p>
        </dd>

        <dt>Dus dit certificaat is voor arme mensen?</dt>
        <dd><p>Wanneer jij beslist om je geld niet uit te geven aan de nieuwe <em>Premium</em>-functies, dan betekent dit niet dat je arm bent. In tegendeel: je spaart zelfs geld en je weet ook dat geld gewoon niet het juiste middel is voor wat er wordt aangeboden.</p></dd>

        <dt>Wat heb ik eraan, als ik toch niet slechter blijf dan degene die wel de nieuwe <em>Premium</em>-functies kopen?</dt>
        <dd><p>Deze vraag is momenteel nog vrij genuanceerd, maar beide kanten spelen uiteindelijk in het voordeel van degene die de nieuwe functies <strong>niet</strong> kopen. Het is namelijk nog niet bewezen dat iemand met goeie skills een andere speler die de nieuwe functionaliteiten koopt niet kan verslaan. Stel nu optimistisch dat dit mogelijk is, dan is meteen het nut van de functies achterhaald en zou het puur weggegooid geld zijn. Stel dat het uiteindelijk niet mogelijk blijkt, dan betekent dat de beste spelers eigenlijk gewoon de spelers zijn die veel geld hebben uitgegeven om hun positie te krijgen en te behouden. Dit betekent dus dat de <strong>echte</strong> beste spelers (dus degene die het spel met skills hebben gespeeld) onder deze anderen vallen. De beoordeling van de ranglijst krijgt dus gewoon een nieuwe methode: schrap de spelers die nieuwe <em>Premium</em>-functionaliteiten hebben gekocht uit de lijst en kijk welke spelers er dan nog aan de top staan. Deze spelers verdienen hun rang.</p></dd>
      </dl>
    </article>

    <img src="/images/cartoon2.png" alt="Cartoon">

    <article>
      <h2><a id="chap4"></a>Hoe kan ik mijn bijdrage leveren?</h2>

      <p>Je kan op twee manieren deelnemen aan deze manifestatie. Enerzijds kan je als speler op werelden waarop de nieuwe <em>Premium</em>voordelen van kracht zijn je account laten screenen door een <strong>NPO-ambassadeur</strong> en zo gecertificeerd worden. Dit laat jouw toe een link naar jouw record in onze database te publiceren op jouw profiel. Anderzijds kan je ook een bijdrage leveren door een functie te bekleden als medewerker van de beweging. Hiermee kan je naast het verdedigen van de standpunten die het manifest aankaart ervoor zorgen dat via jouw unieke inbreng de boodschap nog sterker wordt rondgestuurd. Een aantal functies die momenteel openstaan zijn de volgende:</p>
      <ul>
        <li><strong>Gezicht:</strong> NPO is actief op zoek naar mensen die bereid zijn zich te afficheren in video- en andere boodschappen. Hier is het niet belangrijk om eruit te zien als een topmodel (al is dat uiteraard mooi meegenomen), maar moet je vooral een karakter uitstralen en expressief boodschappen kunnen overbrengen. Ben jij een YouTube talent of wil je graag een kans om een stap in die richting te maken? Dan willen wij graag van je horen!</li>
        <li><strong>Programmeur:</strong> Om alles vlot te kunnen organiseren hebben we enkele elementaire tools nodig. Hier gaat het enerzijds om tools die noodzakelijk zullen zijn: een databank met certificaten, een script om ambassadeurs hun werk te verzachten, ... en anderzijds om tools die voor spelers kunnen dienen: een script dat de ranglijst filtert op NPO-spelers, een script dat op de kaart toont welke dorpen aan een NPO-speler toebehoren, ... Indien je basiskennis bezit van PHP, SQL, HTML en JavaScript, en je wil deze kennis toepassen op deze projecten of via andere medewerkers je kennis uitbreiden, laat ons het dan zeker weten!</li>
        <li><strong>Ambassadeur:</strong> Ben je niet bereid te spelen op de nieuwe werelden, maar wil je toch iets betekenen voor dit initiatief? Dan is deze functie misschien wel iets voor jou: Je vormt een aanspreekpunt in één van de werelden waarop er wordt gemanifesteerd en je bent verantwoordelijk voor het screenen van de accounts of stammen die zich willen laten certificeren. Deze taak vereist discretie, correctheid en vooral begrip voor wie het niet begrijpt (hopelijk is deze zin te begrijpen). Als ambassadeur vorm je dus de schakel tussen de spelers en de NPO-organisatie. Indien je sociaal aangelegd bent en je deze taak graag aanneemt, klop dan gerust aan!</li>
        <li><strong>Marketeer:</strong> Zoals je al hebt gemerkt draait deze manifestatie vooral op propaganda en het overtuigen van mensen. Echter is de skill die taak uit te voeren niet voor iedereen weggelegd. Denk jij in staat te zijn om de community massiever te maken door middel van een geniale strategie? Meld je dan zeker aan om je ideëen met ons te delen en uit te werken!</li>
        <li><strong>Social Media Manager:</strong> Deze persoon (of dit team?) kan zijn/haar creativiteit de vrije loop laten op sociale media zoals Facebook, Twitter, YouTube, Hyves, TW Weekblad, dit forum, ingame berichten, ... Met deze functie word je dus spreekbuis voor NPO naar de buitenwereld, want uiteraard is het nog steeds de bedoeling dat de boodschap zo ver mogelijk reikt. Indien je dus graag de boodschap van NPO op een creatieve, virale manier wil verspreiden, dan is deze taak zeker aan jouw besteed.</li>
      </ul>
    </article>

    <article>
      <h2><a id="chap5"></a>Sollicitatie</h2>

      <p>Als medewerker kom je terecht in een community waar je een luisterend oor voor je ideëen zal krijgen. Ook zal je voor elk uitvoerbaar idee de credits krijgen, want dit is net waar de manifestatie naar streeft: erkenning van skills. Indien je graag had gesoliciteerd voor een of meerdere van de vermelde functies, vul dan zeker onderstaand formulier in. Hier volgen nog enkele tips die zeker een voordeel spelen in je sollicitatie:</p>
      <ul>
        <li>Vermeld duidelijk in hoeverre je reeds ervaring hebt in de taak. Het is niet de bedoeling dat je super veel ervaring hebt, maar we willen graag zien wat voor vlees we in de kuip hebben. Op die manier kunnen we intern bijvoorbeeld medewerkers koppelen zodat ze hun kunnen kennis delen;</li>
        <li>Je hoeft geen actieve speler te zijn op Tribal Wars. Als community leren we graag iedereen kennen die zijn of haar interesses toont. Dit manifest heeft namelijk veel raakpunten met problemen die niet rechtstreeks met Tribal Wars zijn gemoeid;</li>
        <li>Je verzorgt je taal: Je zal intern vaak moeten communiceren met andere mensen, dus het is noodzakelijk dat dit op een leesbare manier gebeurt.</li>
        <li>WEES SPONTAAN! Gezien het leven al serieus genoeg is, kan het zeker geen kwaad eens een grapje te maken. Deze community dient niet alleen uit droogstoppels te bestaan, maar mag gerust wat feestmutsen hebben.</li>
        <li>Indien je voor meerdere functies wil soliciteren, kies er dan één uit de lijst en vermeld de andere in je solicitatie.</li>
      </ul>

      <p>De informatie in de sollicitatie wordt enkel voor interne communicatie gebruikt en wordt dus niet meegedeeld aan derden.</p>

      <?php echo $this->form ?>
    </article>

    <article>
      <h2><a id="chap6"></a>Contacteer ons</h2>

      <p>Zit je nog met een vraag, een idee of ben je ergens niet volledig mee akkoord? Dan ontvangen we je graag op onze chat: <a href="http://webchat.quakenet.org/?channels=tw.nl-npo">#tw.nl-npo</a>. Vind je daar niemand op dit moment, plaats dan je idee op het <a href="http://forum.tribalwars.nl/showthread.php?t=134369">Tools- &amp; Projectenforum</a> of je opmerking in het <a href="http://forum.tribalwars.nl/forumdisplay.php?f=2">Discussieforum</a>. Wij zorgen dan zo snel mogelijk voor een antwoord.</p>
    </article>
